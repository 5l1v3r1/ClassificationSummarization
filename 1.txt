Gençlerbirliği'nin kaptanı Selçuk Şahin, Galatasaray maçından sonra şöyle konuştu:

"Keyifli bir maç oldu, izleyenler keyif almıştır. Puan ya da puanlar almaya gelmiştik. Oyuna iyi başladık, güzel gol attık. Galatasaray'ın 3'lü ve 5'li ile oynaması, bizim 4'lü ile karşılık vermeye çalışmamız... Pozisyonlara girdik, 2. yarı memnunuz oyundan. İlk yarı ve 2. yarının sonlarında yediğimiz golleri telafi edemedik. İyi oyuna da puan gelemiyor, maalesef puan alamadık. Böyle oynamaya devam edersek, puanları alacağız. Ben istedim penaltıyı. Ligde golüm yoktu, bir de Galatasaray maçlarında gol atmayı seven bir oyuncu olduğum için atmak istedim, hoca da izin verdi. Serdar normalde penaltıcı. 1 dakika sonra olduğu için de sıkıntı yaşabilirdi. 2. yarıdaki oyun bizim için önemli, yukarılara oynayan bir takım olmak istiyoruz, inşallah yukarılara oynayacağız."